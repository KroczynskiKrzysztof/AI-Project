Srednja Europa

    Stranica
    Razgovor

    Čitaj
    Uredi
    Uredi kôd
    Vidi povijest

Pomagala

Pregled europskih regija po kriterijima kulturne sličnosti i po državnim granicama
Srednja Europa
Narodi srednje Europe

Srednja Europa je europska regija slabo definiranih granica, između Zapadne, Istočne i Južne Europe. Nakon propasti komunizma koji je Europu dijelio na Istočnu i Zapadnu, pojam je ponovno dobio dio svog prijašnjeg kulturnog, političkog i gospodarskog značenja.

Obično se smatra da Srednjoj Europi pripadaju Njemačka, Poljska, Češka, Slovačka, Švicarska, Austrija, Mađarska, Lihtenštajn sjeveroistočna Italija, Slovenija, Hrvatska, Vojvodina (Srbija) te sjeverozapadna Rumunjska.
Položaj

Regija je zemljopisno položena u sredini Europe između Sjevernog, Baltičkog i Jadranskog mora. Zbog položaja u sredini Europe važna je za promet te su se zbog toga često vodili ratovi. Na sjeveru prohodnost omogućuje nizak reljef, ispresijecan plovnim kanalima i rijekama te gusta prometna mreža. U središnjem dijelu to su doline rijeka, a u planinskom prostoru to su tuneli i prijevoji. Hrvatska se nalazi u srednjoj Europi pa se može nazvati i srednjoeuropskom zemljom. Zemlje s izlazom na more su: Njemačka (Baltičko i Sjeverno), Poljska (Baltičko), Slovenija i Hrvatska (Jadransko).
Reljef Srednje Europe

U reljefu se izdvajaju četiri velike cjeline:

    Njemačko-poljska ili Pribaltička nizina je blago valovito, vlažno i slabo plodno područje jer je na njega utjecao led. U sjevernom dijelu tragovi leda vidljivi su u ostatcima morenskih nanosa, ledenjačkih jezera i močvara. U južnom dijelu na reljef su snažno utjecali rijeke i vjetrovi. Rijeke su nataložile riječne nanose, a vjetar je nanio fini pijesak (prapor i les) koji je uzrokovao nastajanje plodnoga tla.
    Stara gromadna gorja (Njemačko i Češko sredogorje) protežu se od Rajne na zapadu do južne Poljske na istoku. Najčešće su snižena, zaobljena i pošumljena. Raščlanjena su brojnim dolinama i kotlinama pogodnim za poljodjelstvo, gradnju prometnica i naseljavanje. Vrlo su bogata ugljenom i željeznom rudom, a ima i i obojenih kovina (bakar, olovo, cink) te kalijevih soli. Rude su vrlo rano omogućile industrijalizaciju.
    Mlada nabrana gorja su Alpe i Karpati. Alpe su veoma strme i teško prohodne. U višim dijelovima su se zadržali ledenjaci, a u nižim ledenjačka jezera i doline. Rijeke su kratke i snažne pa su pogodne za gradnju hidrocentrala. Alpe se dijele na više zapadne i šire istočne Alpe. Prometnice koje prolaze Alpama važne su za povezivanje juga i sjevera Europe. Karpati su niži i prohodniji od Alpa. U srednjoj Europi nalaze se samo zapadni Karpati.
    Panonska nizina se nalazi između Alpa, Dinarida i Karpata. Nekada davno tu je bilo Panonsko more koje se izdizanjem planina dijelom povuklo prema Crnome moru a dijelom se zadržalo u obliku jezera (Blatno jezero, mađ. Balaton) i Nežidersko jezero). Većinu jezera zatrpale su rijeke i vjetrovi koji su sa sobom donijeli finu prašinu i mulj što je uzrokovalo stvaranje plodnoga tla. U zapadnom djelu razvijeno je poljodjelstvo dok je istočno od Dunava razvijeno stočarstvo. Osim plodnoga tla važno bogatstvo su nafta i zemni plin.

Klima

U najvećem djelu Srednje Europe prevladava umjerena kontinentalna klima. Kontinentalnost je izraženija na istoku gdje je manja količina padalina. Na sjeverozapadu Pribaltičke nizine jak je utjecaj Atlantika, pa su zime toplije a količina padalina je veća. Šume su iskrčene, a stepe pretvorene u plodno tlo. Utjecaj Sredozemlja ograničen je na usko područje Slovenije zbog utjecaja Alpi. Zbog nadmorske visine pada temperatura pa je klima na planinama oštro kontinentalna i planinska. Tu su temperature niske a snijeg se može zadržati i cijele godine. Ponekad se na planinama pojavljuje i temperaturna inverzija. Na višim predjelima prevladavaju crnogorične šume.
Rijeke

Velike rijeke srednje Europe: Dunav, Rajna, Laba, Weser, Odra, Visla izviru u Alpama i Karpatima gdje im je i razvodnica. Slijevaju se u Crno, Baltičko i Sjeverno more. Vodostaj ovisi o padalinama i otapanju snijega pa je najviši u proljeće. Rijeka Rajna ima ujednačen vodostaj što je važno za plovidbu te je ona najprometnija Europska rijeka. Najprometniji kanali su Rajna-Majna-Dunav i Kielski kanal.
Države koje su u srednjoj Europi

    Flag of Austria.svg Austrija
    Flag of Croatia.svg Hrvatska
    Flag of Germany.svg Njemačka
    Flag of Poland.svg Poljska
    Flag of the Czech Republic.svg Češka
    Flag of Hungary.svg Mađarska
    Flag of Liechtenstein.svg Lihtenštajn
    Flag of Romania.svg Rumunjska – sjeverozapadni dio
    Flag of Slovakia.svg Slovačka
    Flag of Slovenia.svg Slovenija
    Flag of Serbia.svg Srbija – sjeverni dio
    Flag of Switzerland within 2to3.svg Švicarska

Regije koje su većim dijelom u srednjoj Europi

    Zakarpatska oblast
    Vojvodina
    Transilvanija
    Južni Tirol, Trst
    Elzas
    Kalinjingradska oblast

Vanjske poveznice

    Pándi Lajos - Köztes Európa 1756-1997 Povijest Srednje Europe 1756. – 1997., dan za danom (na mađarskom)

[sakrij]
v • r • u
Regije svijeta
Afrika
Istočna Afrika • Južna Afrika • Sjeverna Afrika • Srednja Afrika • Zapadna Afrika
Afrički rog • Gvineja • Magreb • Sahel • Supsaharska Afrika • Sudan • Velika jezera
Amerika
Sjeverna Amerika

Angloamerika • Karibi • Pacifički sjeverozapad
Srednja Amerika • Velika jezera • Velika nizina
Južna Amerika

Andske države • Gvajanski štit • Južni konus • Latinska Amerika • Patagonija
Euroazija
Azija

Istočna Azija • Jugoistočna Azija • Jugozapadna Azija • Južna Azija • Sjeverna Azija • Srednja Azija
Anatolija • Arabija • Bliski istok • Daleki istok • Indijski potkontinent • Istočne Indije • Kavkaz • Levant • Sibir
Europa

Istočna Europa • Jugoistočna Europa • Južna Europa • Sjeverna Europa • Srednja Europa • Zapadna Europa
Balkanski poluotok • Baltik • Benelux • Britanski otoci • Mediteran • Nordijska regija • Skandinavija
Oceanija
Australazija • Melanezija • Mikronezija • Polinezija • Pacifički obruč
Polovi
Arktik • Antarktik
Kategorija:

    Regije Europe