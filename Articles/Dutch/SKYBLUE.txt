Breaking Bad
Breaking Bad
Breaking Bad
Genre 	Drama, misdaadserie
Speelduur 	47-55 minuten
Bedenker 	Vince Gilligan
Hoofdrollen 	Bryan Cranston
Anna Gunn
Aaron Paul
Dean Norris
Betsy Brandt
RJ Mitte
Bob Odenkirk
Giancarlo Esposito
Jonathan Banks
Laura Fraser
Jesse Plemons
Muziek 	Dave Porter
Intromuziek 	Breaking Bad Theme
Land van oorsprong 	Vlag van de Verenigde Staten Verenigde Staten
Taal 	Engels
Locatie 	Albuquerque
Gerelateerde series 	Better Call Saul
Productie
Producent 	Stewart A. Lyons
Sam Catlin
John Shiban
Peter Gould
George Mastras
Thomas Schnauz
Bryan Cranston
Moira Walley-Beckett
Karen Moore
Patty Lin
Uitvoerend
producent 	Vince Gilligan
Mark Johnson
Michelle MacLaren
Productiebedrijf 	High Bridge Entertainment
Gran Via Productions
Sony Pictures Television
Uitzendingen
Start 	20 januari 2008
Einde 	29 september 2013
Afleveringen 	62 (Lijst van afleveringen)
Seizoenen 	5
Netwerk of omroep 	Vlag van de Verenigde Staten AMC
Vlag van België ARTE, Prime, Canvas
Vlag van Nederland VPRO
Website
(en) IMDb-profiel
Portaal  Portaalicoon   	Televisie
Acteur Bryan Cranston liet zich kaalscheren voor zijn rol.

Breaking Bad is een Amerikaanse televisieserie van bedenker en producent Vince Gilligan. De serie liep van 2008 tot 2013.
Inhoud

    1 Geschiedenis
    2 Verhaal
    3 Rolverdeling
        3.1 Hoofdrollen
        3.2 Bijrollen
    4 Films
    5 Titel
    6 Afleveringen
    7 Prijzen
        7.1 Seizoen 1
        7.2 Seizoen 2
        7.3 Seizoen 3
        7.4 Seizoen 4
        7.5 Seizoen 5
    8 Trivia
    9 Spin-off en vervolg
    10 Remake

Geschiedenis

De serie werd uitgebracht door Sony Pictures Television en was in de Verenigde Staten te zien op de zender AMC. Het eerste seizoen werd in 2008 uitgezonden. De hoofdrollen worden vertolkt door Bryan Cranston, Anna Gunn, Aaron Paul, Dean Norris en Betsy Brandt. De serie werd opgenomen in Albuquerque, de grootste stad van de staat New Mexico, alwaar het zich ook afspeelt. Het vijfde en tevens laatste seizoen van de serie bevat 16 afleveringen, waarvan het eerste deel in 2012 werd uitgezonden. In het najaar van 2013 zond AMC de laatste acht afleveringen uit.[1]

In verscheidene afleveringen wordt er gewerkt met flashbacks en flashforwards, die pas op het einde van de aflevering, of soms pas vele afleveringen later, duidelijk worden. Verscheidene details, die in eerste instantie weinig of geen betekenis hebben, blijken later in de serie van groot belang te zijn. De personages worden vaak onderworpen aan gebeurtenissen die (al dan niet toevallig) blijken verbonden te zijn met eerdere gebeurtenissen of de belevenissen van andere personages.

De serie heeft zes Emmy Awards gewonnen.
Verhaal
Leeswaarschuwing: Onderstaande tekst bevat details over de inhoud of de afloop van het verhaal.

Walter White is in 2008[2] een overgekwalificeerde scheikundeleraar op een middelbare school in Albuquerque. Op het moment dat zijn vrouw onverwacht zwanger is van hun tweede kind, stort Walters wereld in. De dokter heeft vastgesteld dat hij terminaal ziek is. Walter heeft longkanker en lijkt hoogstens nog 2 jaar te kunnen leven. Om ervoor te zorgen dat zijn gezin na zijn dood niet in een financiële crisis belandt en tevens om zijn eigen behandelingen te betalen, besluit Walter over te schakelen op een leven als misdadiger. Door goed door te rekenen kwam Walter erachter dat 737.000 Amerikaanse Dollars alle kosten voor de komende periode na zijn dood zouden moeten aflossen. Met de hulp van Jesse Pinkman, een uitgevallen leerling die hij nog scheikunde gegeven heeft, maakt en verkoopt hij de drug crystal meth. Terwijl hij doorgaat met lesgeven, komt het belang van scheikunde in de moderne maatschappij prangend in zijn lessen naar voren. Zijn product is meer dan 99% zuiver en dit feit loopt als een rode draad door de hele serie heen. Wel moet Walter goed uitkijken voor zijn schoonbroer Hank Schrader, die werkzaam is bij de DEA. Ook zijn vrouw mag het niet weten.
Rolverdeling
Breaking Bad-cast en -crew: bedenker Vince Gilligan, RJ Mitte (Walt Jr.), Aaron Paul (Jesse Pinkman), Anna Gunn (Skyler White), Bryan Cranston (Walter White), Dean Norris (Hank Schrader) en producent Mark Johnson.

Legenda

    ​ = Hoofdrol
    ​ = Bijrol
    ​ = Geen rol

Hoofdrollen
Acteur 	Personage 	Seizoen 	Totaal
1 	2 	3 	4 	5
Bryan Cranston 	Walter H. White 	7 afl. 	13 afl. 	13 afl. 	13 afl. 	16 afl. 	62
Aaron Paul 	Jesse Pinkman 	7 afl. 	13 afl. 	13 afl. 	13 afl. 	16 afl. 	62
Anna Gunn 	Skyler White 	7 afl. 	13 afl. 	12 afl. 	13 afl. 	16 afl. 	61
RJ Mitte 	Walter White Jr. 	7 afl. 	11 afl. 	11 afl. 	11 afl. 	13 afl. 	53
Dean Norris 	Hank Schrader 	6 afl. 	10 afl. 	11 afl. 	11 afl. 	13 afl. 	51
Betsy Brandt 	Marie Schrader 	6 afl. 	11 afl. 	10 afl. 	11 afl. 	11 afl. 	49
Bob Odenkirk 	Saul Goodman 		4 afl. 	10 afl. 	10 afl. 	12 afl. 	36
Giancarlo Esposito 	Gustavo Fring 		2 afl. 	11 afl. 	12 afl. 		25
Jonathan Banks 	Mike Ehrmantraut 		1 afl. 	6 afl. 	10 afl. 	8 afl. 	25
Jesse Plemons 	Todd Alquist 					11 afl. 	11
Laura Fraser 	Lydia Rodarte-Quayle 					9 afl. 	9
Bijrollen
Acteur 	Personage 	Seizoen 	Totaal
1 	2 	3 	4 	5
Steven Michael Quezada 	Steven Gomez 	4 afl. 	7 afl. 	6 afl. 	4 afl. 	12 afl. 	33
Charles Baker 	Skinny Pete 	2 afl. 	4 afl. 	5 afl. 	1 afl. 	3 afl. 	15
Christopher Cousins 	Ted Beneke 		4 afl. 	5 afl. 	3 afl. 	1 afl. 	13
Matt L. Jones 	Brandon "Badger" Mayhew 	1 afl. 	4 afl. 	3 afl. 	1 afl. 	3 afl. 	12
Michael Shamus Wiles 	George Merkert 		3 afl. 	4 afl. 	3 afl. 	1 afl. 	11
Lavell Crawford 	Huell Babineaux 				5 afl. 	6 afl. 	11
Krysten Ritter 	Jane Margolis 		8 afl. 	2 afl. 			10
Ray Campbell 	Tyrus Kitt 				10 afl. 		10
Carmen Serano 	Carmen Molina 	4 afl. 	2 afl. 	2 afl. 		1 afl. 	9
Emily Rios 	Andrea Cantillo 			2 afl. 	4 afl. 	3 afl. 	9
Tina Parker 	Francesca Liddy 		1 afl. 	1 afl. 	5 afl. 	2 afl. 	9
Mark Margolis 	Hector "Tio" Salamanca 		2 afl. 	3 afl. 	3 afl. 		8
Jeremiah Bitsui 	Victor 		1 afl. 	6 afl. 	1 afl. 		8
Ian Posada 	Brock Cantillo 			2 afl. 	4 afl. 	2 afl. 	8
David Costabile 	Gale Boetticher 			4 afl. 	3 afl. 		7
Michael Bowen 	Uncle Jack 					7 afl. 	7
Daniel Moncada 	Leonel Salamanca 			6 afl. 			6
Jessica Hecht 	Gretchen Schwartz 	2 afl. 	1 afl. 			2 afl. 	5
Bill Burr 	Kuby 				2 afl. 	3 afl. 	5
Luis Moncada 	Marco Salamanca 			5 afl. 			5
Raymond Cruz 	Tuco Salamanca 	2 afl. 	2 afl. 				4
John de Lancie 	Donald Margolis 		3 afl. 	1 afl. 			4
Christopher King 	Chris Mara 				3 afl. 	1 afl. 	4
Films

Op 24 augustus 2019 bevestigde Netflix de lange speculaties over een vervolgfilm, El Camino: A Breaking Bad Movie, via een teaser. De film was gepland voor release in oktober 2019 op Netflix. De film is gecreëerd door Vince Gilligan, net als alle vijf seizoenen. Het gaat over wat met Jesse Pinkman (Aaron Paul) gebeurt na de serie.[3]
Titel

In het logo van de serie zijn de twee eerste letters van elk woord uit de titel diapositief in een vlak geplaatst. Dit verwijst naar chemische elementen uit het periodiek systeem der elementen. Br staat voor broom (atoomnummer 35) en Ba is barium (atoomnummer 56). In het periodiek systeem staan deze overigens niet schuin boven elkaar, zoals in het logo van de serie wel het geval is.

Volgens hoofdrolspeler Bryan Cranston staat breaking bad synoniem voor van het juiste pad afwijken. In de pilot-aflevering wordt hiernaar ook verwezen, als Jesse Pinkman het volgende aan Walter White vraagt: Nah, come on, man. Some straight like you, giant stick up his ass all a sudden at age, what, 60, he's just gonna break bad?[4]
Afleveringen
Zie Lijst van afleveringen van Breaking Bad voor het hoofdartikel over dit onderwerp.
Prijzen
Seizoen 1

Emmy Award

    Outstanding Lead Actor in a Drama Series (Bryan Cranston)
    Outstanding Single-Camera Picture Editing for a Drama Series

Seizoen 2

Emmy Award

    Outstanding Lead Actor in a Drama Series (Bryan Cranston)
    Outstanding Single-Camera Picture Editing for a Drama Series

Seizoen 3

Emmy Award

    Outstanding Lead Actor in a Drama Series (Bryan Cranston)
    Outstanding Supporting Actor in a Drama Series (Aaron Paul)

Seizoen 4

Emmy Award

    Outstanding Supporting Actor in a Drama Series (Aaron Paul)

Seizoen 5

Emmy Award

    Outstanding Drama Series
    Outstanding Single-Camera Picture Editing for a Drama Series
    Outstanding Writing for a Drama Series
    Outstanding Lead Actor in a Drama Series (Bryan Cranston)
    Outstanding Supporting Actress in a Drama Series (Anna Gunn)
    Outstanding Supporting Actor in a Drama Series (Aaron Paul)

Trivia

    De titel van de laatste aflevering Felina is een anagram voor finale. Daarnaast is het ook een samentrekking van Fe-Li-Na, de scheikundige symbolen van ijzer, lithium en natrium. Dit kan tevens gezien worden als een afkorting voor bloed, zweet en tranen. Er wordt gedacht dat het symbool Li staat voor de geproduceerde methamfetamine, maar tijdens het kookproces wordt er in de serie geen gebruik gemaakt van lithium. Felina is ook de naam van het meisje in de song El Paso van Marty Robbins, dat in het begin van de aflevering uit de autoradio klinkt.

Spin-off en vervolg

Op 9 februari 2015 werd de eerste aflevering van Better Call Saul uitgezonden. Hierin staat Saul Goodman centraal, Walter H. White's louche voormalige advocaat, net als in Breaking Bad gespeeld door Bob Odenkirk.

In 2019 kreeg Breaking Bad met de film El Camino: A Breaking Bad Movie ook een vervolg.
Remake

Onder de titel Metástasis werd in Colombia een Spaanstalige remake van Breaking Bad gemaakt. Hierin speelt Diego Trujillo de hoofdrol als Walter Blanco en José Miguel Urbina, oftewel Jesse Pinkman wordt gespeeld door Robert Urbina. De serie werd voor het eerst uitgezonden op 8 juni 2014. Deze serie had in totaal twee seizoenen waarvan het eerste seizoen 33 afleveringen had en het tweede seizoen 29.
Bronnen, noten en/of referenties

AMC Announces Breaking Bad's Final Return on Aug. 11 Plus New Talking Bad After Show, 2013
'Better Call Saul': New photos, details from 'Breaking Bad' spin-off
Dit artikel of een eerdere versie ervan is een (gedeeltelijke) vertaling van het artikel El Camino: A Breaking Bad Movie op de Engelstalige Wikipedia, dat onder de licentie Creative Commons Naamsvermelding/Gelijk delen valt. Zie de bewerkingsgeschiedenis aldaar.

    http://www.imdb.com/title/tt0959621/quotes

Categorieën:

    Breaking BadProgramma van AMC