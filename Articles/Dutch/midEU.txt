Centraal-Europa of Midden-Europa is een gebied dat meerdere definities heeft gehad. Dit kan een historische, een etnische, een politieke of een geografische achtergrond hebben. In het begin van de 21e eeuw worden de volgende landen, van noord naar zuid, tot Centraal-Europa gerekend:

    Vlag van Duitsland Duitsland
    Vlag van Oostenrijk Oostenrijk
    Vlag van Zwitserland Zwitserland
    Vlag van Liechtenstein Liechtenstein
    Vlag van Slovenië Slovenië



Alpenlanden

    Vlag van Polen Polen
    Vlag van Tsjechië Tsjechië
    Vlag van Slowakije Slowakije
    Vlag van Hongarije Hongarije



Visegrádgroep

De begrenzing van Centraal-Europa is niet exact, maar gebruikelijk is dat in het westen de grens met de Benelux-landen en Frankrijk wordt gehanteerd, in het noorden de grens met Denemarken, in het oosten en zuidoosten de grens met de Oosters-Orthodoxie en de islam en in het zuiden de grens met Italië. Deze grenzen komen grotendeels overeen met het grondgebied in 1900 van het Duitse Keizerrijk, Oostenrijk-Hongarije, Zwitserland en Liechtenstein.

Sommige bronnen maken onderscheid tussen Midden-Europa en Centraal-Europa. Bij Midden-Europa bedoelt men Duitsland, Oostenrijk, Liechtenstein en Zwitserland. Bij Centraal-Europa worden soms Polen en Duitsland achterwege gelaten, evenals Zwitserland. Dat laatste komt voor een groot deel overeen met het vroegere Oostenrijk-Hongarije. Hierdoor zal men ook het trans-Karpatische deel van Oekraïne (Roethenië), het in Roemenië gelegen Transsylvanië, het in Kroatië gelegen Slavonië en het in Servië gelegen Vojvodina er bij kunnen rekenen. In al deze gebieden wonen aanzienlijke Hongaarse minderheden. De definitie over de exacte grootte van dit deel van Europa staat niet volledig vast.

Ten tijde van de Koude Oorlog werden Polen, Tsjechoslowakije en Hongarije ook wel tot Oost-Europa gerekend. Dit was meer een politieke dan een geografische indeling.

De Centraal-Europese geschiedenis, cultuur en gastronomie kent meer overeenkomsten, ondanks etnische, taalkundige en voormalige politieke tegenstellingen. Met uitzondering van Zwitserland en Liechtenstein horen sinds 2004 alle landen van Centraal-Europa bij de Europese Unie.
Midden-Europese Tijd
In het rood: Midden-Europese Tijd

De volgende Europese landen gebruiken de Midden-Europese Tijd:

    Vlag van Albanië Albanië
    Vlag van Andorra Andorra
    Vlag van België België
    Vlag van Bosnië en Herzegovina Bosnië en Herzegovina
    Vlag van Denemarken Denemarken
    Vlag van Duitsland Duitsland
    Vlag van Frankrijk Frankrijk (met uitzondering van de overzeese gebieden)
    Vlag van Hongarije Hongarije
    Vlag van Italië Italië
    Vlag van Kosovo Kosovo
    Vlag van Kroatië Kroatië
    Vlag van Liechtenstein Liechtenstein
    Vlag van Luxemburg Luxemburg
    Vlag van Malta Malta
    Vlag van Monaco Monaco



    Vlag van Montenegro Montenegro
    Vlag van Nederland Nederland (met uitzondering van Bonaire, Sint Eustatius en Saba)
    Vlag van Noord-Macedonië Noord-Macedonië
    Vlag van Noorwegen Noorwegen (incl. Spitsbergen en Jan Mayen)
    Vlag van Oostenrijk Oostenrijk
    Vlag van Polen Polen
    Vlag van San Marino San Marino
    Vlag van Servië Servië
    Vlag van Slovenië Slovenië
    Vlag van Slowakije Slowakije
    Vlag van Spanje Spanje (met uitzondering van de Canarische Eilanden)
    Vlag van Tsjechië Tsjechië
    Vlag van Vaticaanstad Vaticaanstad
    Vlag van Zweden Zweden
    Vlag van Zwitserland Zwitserland

Streken in Europa

Centraal-Europa · Noord-Europa · Oost-Europa · West-Europa · Zuid-Europa · Zuidoost-Europa · Zuidwest-Europa
Balkan · Balticum · Britse Eilanden · Fennoscandinavië · Iberië · Kaukasus · Nederlanden · Noordse landen · Romania · Scandinavië
Oostblok · Westblok
Zie de categorie Central Europe van Wikimedia Commons voor mediabestanden over dit onderwerp.
Categorie:

    Europa