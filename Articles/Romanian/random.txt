Kathleen Emperatriz „Kat” de Luna (n. 26 noiembrie 1987,[1] New York City, New York, SUA[2]) este o cântăreață americană cu origini dominicane,[3] câștigătoare a unui premiu Latin Billboard. A studiat opera în adolescență și a format la vârsta de 14 ani un grup muzical intitulat „Coquette”.[4] În aprilie 2007 a fost lansat primul ei album solo, 9 Lives,[5] care s-a comercializat în peste 65 000 de exemplare în Statele Unite ale Americii.[6] De pe acest material discografic au fost lansate trei discuri single. În 2010, DeLuna a înregistrat piese noi pentru cel de-al doilea album al său, intitulat Inside Out,[7][8] cel mai nou cântec promovat de pe acesta fiind „Dance Bailalo”.

În 2007, DeLuna a câștigat premiul de „Cel mai bun cântăreț nou” la Los Premios MTV Latinoamérica 2007. În 2008 a câștigat Premiile TMF la categoriile „Cel mai bun cântăreț internațional nou” și „Cel mai bun cântăreț urban”. Cântecul lui DeLuna, „Whine Up”, a câștigat premiu de „Cea mai bună piesă latino de club a anului” la Premiile Muzicale Billboard Latino 2008 precum și Premiul Casandra în 2008 pentru „cel mai bun artist internațional”.

Cântăreața a fost numită ambasadoarea internațională a „Comisiei Latine Anti SIDA” pentru anul 2008. DeLuna și casa de discuri Epic Records au reziliat contractul în septembrie 2008.[9] Registrul ei vocal cuprinde cinci octave, fiind adesea comparată cu Mariah Carey. Revista Billboard și cântărețul din El Salvador, Alvaro Torres, au numit-o „noua Selena”.[10][11] DeLuna lucrează în prezent la cel de-al treilea album al său, Viva Out Loud, care va fi lansat în 2016.[12]
Copilăria și începuturile în muzică

Născută în Statele Unite ale Americii, DeLuna a copilărit o perioadă în Santo Domingo.[13] Părinții ei sunt de origine dominicană,[3] mama fiind cântăreață și dansatoare, iar despre tatăl său interpreta declară că „are o voce foarte frumoasă”.[14] Membrii familiei i-au observat calitățile vocale la vârsta de 6 ani.[10] După mutarea în Newark, New Jersey, când DeLuna avea 9 ani,[10] aceasta a folosit divorțul părinților ca sursă de inspirație pentru compunerea piesei „Estoy Triste”.[15] Cântăreața a locuit o perioadă alături de mama sa și de cele două surori într-o singură cameră a unui apartament.[16] În ciuda dificultăților materiale, DeLuna a început la vârsta de 14 ani să urmeze cursuri muzicale în cadrul „Școlii de Arte și de Interpretare” din New Jersey, unde a studiat opera timp de patru ani.[5] DeLuna a fost soprană în corul acestei instituții,[17]. În primul an a format un grup de fete intitulat „Coquette”.[18] Genul muzical abordat era o combinație de latino cu hip-hop.[19] Formația a cântat în deschiderea unui concert al rapperului Cassidy în 2004.[19] Deși făcea parte din „Coquette”, DeLuna voia să se lanseze ca artistă solo.[20] La 15 ani a participat la un concurs de karaoke organizat de compania Coca-Cola în cadrul căruia a interpretat „I Will Always Love You”, piesa lui Whitney Houston, obținând primul loc.[20] În urma acestei competiții l-a cunoscut pe Rey Ruiz, cântărețul cubanez de salsa, care a sfătuit-o să-și compună singură piesele.[20] În timpul liber, DeLuna asculta artiști precum Aretha Franklin și Billie Holiday, pe care îi imita la aparatul de karaoke.[20]
Cariera muzicală
9 Lives
DeLuna în 2007

Tyrone Edmond, ce ulterior a devenit managerul ei, a convins-o pe DeLuna să renunțe la „Coquette”, deși cântăreața „credea în grup și nu voia să-l desființeze”.[21] După ce s-a hotărât să înceapă un proiect muzical pe cont propriu, DeLuna a înregistrat un demo și a semnat un contract cu Epic Records în noiembrie 2006.[21] Albumul de debut, intitulat 9 Lives, a fost lansat pe data de 7 august 2007[22] și a beneficiat de o relansare în primăvara anului 2008.[23] Materialul discografic, compus de Janet Sewell-Ulepic și de ea însăși,[13] îi are ca producători executivi pe RedOne[13] și pe Akon la noile piese, cu care are și o colaborare la piesa „Am I Dreaming”.[23]

Albumul s-a vândut în peste 11 000 de exemplare în prima săptămână în S.U.A,[24] debutând astfel pe locul 58 în Billboard 200,[24] aceasta fiind și poziția maximă atinsă în acest clasament.[22] All Music Guide i-a acordat trei stele și jumătate dintr-un total de 5,[13] Andy Kellman afirmând că primul single lansat este miezul albumului.[13] Materialul discografic a fost comercializat în 65 000 de copii în SUA,[6] iar cântecele de pe 9 Lives s-au vândut în format digital în peste 866 000 de exemplare.[9]
Fragmente audio:

    „Whine Up”
    0:25
    Primul single lansat de pe 9 Lives este o colaborare cu Elephant Man și a primit discul de aur în S.U.A.
    Probleme în ascultarea fișierului? Consultați pagina de ajutor.


Primul single lansat de pe album a fost „Whine Up”, piesa fiind o colaborare cu Elephant Man.[13] A primit recenzii mixte din partea criticilor de specialitate. Entertainment Weekly i-a acordat calificativul B,[25] iar About.com l-a descris ca fiind „plăcut, dar de nereținut pentru distracția estivală”.[26] Prima difuzare la posturile radio din Statele Unite ale Americii a avut loc la data de 15 mai 2007.[27] Cântecul a activat moderat în această țară, ajungând în Billboard Hot 100 doar pe locul 29.[24] Totuși, piesa a atins prima poziție în Billboard Hot Dance Club Play[28] și s-a plasat pe locul 17 în Billboard Pop 100.[28] „Whine Up” a obținut clasări mai bune în țările europene, atingând poziții de top 10 în România (locul 4), Belgia (locul 6), Bulgaria (locul 7), Portugalia (locul 8) și Franța (locul 9).[29][30]

„Whine Up” a fost aleasă piesa oficială a evenimentului SummerSlam 2007.[31] DeLuna a înregistrat o versiune specială pentru acest cântec, la cererea celor de la The Mets.[32] „Rise Up (Mets!)” a fost compus de David Brody și prezentat pe stadionul „Shea”,[32] fiind ulterior difuzat la radioul din New York, z100.[32] „Whine Up” a câștigat în cadrul ediției din 2008 a premiilor Latin Billboard distincția pentru Cântecul latino-dance de club al anului.[33] Piesa a primit discul de aur pentru vânzările realizate pe piața muzicală americană.[16]

„Run the Show” este cel de-al doilea cântec lansat de pe 9 Lives, varianta inclusă pe album reprezentând o colaborare cu Shaka Dee.[34] Pentru discul single, partea de rap a acestuia a fost înlocuită cu una nouă, interpretată de Busta Rhymes.[34] În țările latine a fost promovată versiunea cântată de Kat DeLuna împreună cu Don Omar.[34] În ediția în spaniolă a revistei Billboard, Michael Menachem a descris interpretarea cântecului ca fiind „înfocată și caracteristică, ca și în cazul succesului anterior” al interpretei.[34]

„Run the Show” a fost bine primit în cluburile americane, atingând poziția a doua în Billboard Hot Dance Club Play, însă piesa nu a reușit să intre în Hot 100.[35] Cântecul a obținut clasări în top 10 în câteva țări de pe continentul european: Finlanda (locul 2), Bulgaria și România (locul 4), Belgia (locul 5), Franța (locul 6), Portugalia (locul 8).[36][37] Piesa a fost utilizată de canalul de televiziune Fox pentru spoturile de promovare ale emisiunii So You Think You Can Dance.[34]
Rezilierea contractului cu Epic Records și un album nou, Inside Out
Kat DeLuna în 2008

În iulie 2008 DeLuna a declarat pe pagina ei oficială de pe MySpace că s-a întors în studioul de înregistrări pentru a lucra la viitorul ei album de studio. Cântecul „Calling You” a fost postat mai târziu pe același site, DeLuna negând zvonurile conform cărora acesta va fi inclus pe cel de-al doilea material discografic al său.[38] A fost anunțat că „In the End” va fi cel de-al treilea single lansat în Europa de pe 9 Lives.[39] Cântăreața lucrează cu producătorul Marc Ronson la piesele de pe următorul său album.[7] Interpretarea lui DeLuna din 2008 a imnului național al Statelor Unite a fost plasată de Time pe locul 8 în clasamentul celor mai proaste interpretări ale „The Star Spangled Banner”.[40]

DeLuna a câștigat două distincții în cadrul premiilor TMF Awards din Belgia, la categoriile Cel mai bun artist urban și Cel mai bun artist nou.[41] Cântăreața a înregistrat remixul oficial al piesei lui Akon, „Right Now (La La La)”, acesta putând fi ascultat pe profilul ei de MySpace.[42] În 2008, interpreta a colaborat cu Darin pentru piesa „Breathing Your Love”, ce s-a clasat pe locul 2 în Suedia.[43]

DeLuna nu mai este înscrisă la Epic Records, cele două părți implicate au decis să rezilieze contractul în luna septembrie a anului 2008:
“ 	Sunt încântată să pășesc într-o etapă nouă din cariera mea. Ca artist tânăr, caut mereu căi inovatoare să-mi extind ocaziile, de la înregistrări la spectacole și am simțit că acum este timpul să fac o schimbare. Apreciez într-adevăr efortul depus de cei de la Epic Records pentru a mă ajuta în carieră și le doresc numai bine.[9] 	”

Cântăreața a semnat un contract cu casa de discuri Universal Motown, urmând să lanseze în 2009 cel de-al doilea album din cariera sa.[6] Ca și în cazul lui 9 Lives, RedOne a participat la compunerea materialului discografic, intitulat Inside Out.[6][8] Primul extras pe single se numește „Unstoppable” și este o colaborare cu Lil Wayne,[6][44] fiind difuzat la posturile radio din Statele Unite ale Americii începând cu martie 2009.[44] Videoclipul a avut premiera pe profilul cântăreței de MySpace pe 23 februarie 2009.[8] DeLuna a descris piesa ca fiind „puțin diferită, dar nebunească”.[6] Cântecul s-a clasat în Canadian Hot 100 pe locul 80.[45] După eșecul comercial al acestuia, „Dance Bailalo” a fost lansat ca prim single oficial de pe Inside Out.[46] Piesa conține pasaje din „Magdalenha”, interpretată în original de Sergio Mendez.[46] Pe profilul de MySpace al lui DeLuna a fost postată data lansării cântecului (5 mai 2009) prin magazinele iTunes.[42]

În iunie 2009, DeLuna a cântat alături de Shontelle la balul Liceului de Industrie a Modei din New York pentru a promova site-ul oficial al My Prom Style și a serialului de fashion reality „Ultimate Prom”. Trei adolescente au propus modele de rochii pentru a fi purtate la bal, una dintre acestea fiind alese și vândute la nivel național de Simplicity Patterns.[47][48][49] În februarie 2010, DeLuna a participat la o nouă versiune în spaniolă a cântecului „We Are the World” denumit „Somos El Mundo”, alături de alți cântăreți dominicani precum Juan Luis Guerra, Milly Quezada, Eddy Herrera, Romeo (Aventura), Fernando Villalona și cântăreți latino precum Paulina Rubio, Thalia, Belinda, Luis Fonsi, și Chayanne, printre alții. Piesa a făcut parte dintr-o campanie de strângere de fonduri pentru victimele Cutremurului din Haiti. Tot în 2009, DeLuna a înregistrat o melodie intitulată „Shake It Up”, în colaborare cu Big Ali, pentru albumul Louder. Piesa s-a dovedit a fi un eșec comercial, nereușid să intre în clasamentele mondiale.


În aprilie 2010, DeLuna a lansat „Push Push” în colaborare cu Akon,[50] discul single extras de pe cel de-al doilea album de-al ei. În timpul mini-turneului promoțional care a avut loc în Belgia și Franța în septembrie, DeLuna a semnat un nou contract cu Universal Music Belgia. Când a fost întrebată cum a ajuns să înregistreze acest cântec cu Akon, DeLuna a spus că totul a fost un accident. Într-o zi, când ea a dat din greșeală peste el, i-a spus că „Am ceva să-ți arăt”. „El a cântat piesa și eu am luat-o razna.” Single-ul a fost bine primit de critici. New York Daily News scria că, „Acest cântec este unul simplu, distractiv, și cu un refren oh-oh-oh pe mai multe tonalități interpretat de DeLuna, cu o contribuție majoră din partea lui Akon și un ritm care cu siguranță va face senzație în cluburi.”[51] MTV a comparat cântecul lui Kat cu cele ale lui Lady Gaga, afirmând că „Push Push începe cu niște „oh-oh-oh-uri” care și-ar găsi locul într-o înregistrare de-a lui Gaga. „Push Push” a fost produs de Radio, dar încă se mai pot simți sunete inspirate de RedOne.”[52] Discul s-a bucurat de un succes financiar internațional. A debutat pe locul în clasamentul canadian al Hot 100, datorită volumului de melodii descărcate digital. Single-ul a avut un mai mare succes în Europa, unde a ajuns pe locul 37. În Belgia, „Push” a devenit al treilea hit care s-a clasat în Top 20 cele mai bune single-uri, cea mai bună poziție a acestuia fiind cea cu numărul 15. În Franța s-a clasat pe locul al nouălea.

DeLuna a anunțat pe Twitter[53] că al doilea single al albumului va fi „Party O' Clock”. Pe 22 octombrie acesta a fost lansat pe iTunes.[54][55] Pe 2 noiembrie, DeLuna a lansat un videoclip pentru a promova lansarea lui Inside Out în Belgia și a dat publicității lista cântecelor de pe album. Inside Out a fost lansat pe 5 noiembrie 2010 în Belgia, debutând pe locul al 16-lea în clasamentul oficial al albumelor. Videoclipul piesei „Party O'Clock” a fost lansat pe 15 decembrie 2010. „Dancing Tonight” a fost următoarea piesă pentru care s-a turnat un videoclip, filmările având loc în New York în perioada 21-23 decembrie 2010.[56] „Dancing Tonight” a debutat pe locul întâi în Billboard Dance Chart.[57] Pe 29 iulie a fost lansat videoclipul Drop It Low pe canalul său oficial de YouTube, iar discul single al acesteia a fost lansat pe 27 septembrie.[58]

La scurt timp după ce Jennifer Lopez și-a lansat piesa „On the Floor” pe 22 februarie 2011, mai mulți fani ai lui Kat DeLuna, precum și critici muzicali, au susținut că acea piesă este un plagiat după melodia „Party O'Clock” a lui DeLuna. Într-o declarație publicată de New York Daily News, DeLuna a susținut că „Este grozav faptul că artiști precum J.Lo se inspiră din muzica și stilul meu... Jennifer a ajutat la promovarea cântărețelor latino cum sunt și eu. O iubesc”, insistând pe faptul că acest lucru nu o deranjează.[59] După ce a urmărit de mai multe ori videoclipul piesei „On the Floor”, DeLuna și-a schimbat părerea despre încălcarea drepturilor de autor. Într-un alt interviu în New York Daily News, ea a declarat că „Am mai văzut acest lucru și înainte, când artiștii mai bine cotați au încercat să „împrumute” din viziunea și ideile artistice ale unui artist în curs de dezvoltare, crezând că nimeni nu-și va da seama datorită aurei mari a lor,... Din fericire, fanii mei loiali și puterea Internetului au dat cărțile pe față”.[60] Când Lopez a fost întrebată să răspundă la aceste acuzații în cadrul emisiunii Despierta America, ea a răspuns, „Ce? Pe bune? Chiar nu știam...”. Fiind întrebata de același lucru pentru a doua oară, Lopez a repetat spunând că nu știe de aceste comparații.[61]
Viva Out Loud

Pe 11 iulie 2012, Kat DeLuna a lansat un nou single în spaniolă, „Sobredosis” (în colaborare cu El Cata) pe contul oficial de Youtube. Pe 21 august 2012, Kat DeLuna a lansat un nou videoclip, „Wanna See U Dance”, la On Air with Ryan Seacrest, acesta fiind extras de pe al treilea său viitor album, "ViVa Out Loud".[12] În aceeași zi single-ul a devenit disponibil pe iTunes. Pe 24 august 2012, Vevo a lansat acest videoclip și pe contul oficial de Vevo. „Sobredosis” a devenit disponibil pe iTunes pe 10 septembrie 2012. În 2013 a lansat un alt single pentru acest album, „Stars”. În 2015, DeLuna a lansat piesa „Bum Bum” în colaborare cu Trey Songz.

La 5 august 2016, Kat a lansat prima sa compilație, Loading, care cuprinde single-urile „Drop it Low”, „Wanna See U Dance (La La La)”, „Sobredosis”, „Stars”, „Bum Bum” și „What a Night”, dar și cântece nelansate în trecut.[62][63]
Stilul muzical
Kat DeLuna la Premiile Alma din 2012.
Influențe

Pentru debutul său, DeLuna a abordat mai multe genuri muzicale. Piesele de pe 9 Lives, interpretate în engleză și spaniolă, conțin influențe dancehall, Latin-pop, Euro-pop, R&B, freestyle, existând și fragmente de operă.[13] Allmusic observă capacitatea cântăreței de a aborda mai multe stiluri și abilitățile sale vocale considerabile.[13] Andy Kellman apreciază cântece ca „Feel What I Feel”, „Be Remembered”, „Love Me. Leave Me” și „Whine Up”, fiind de părere că acestea „s-ar putea apropia de cele mai înalte poziții ale clasamentelor dance, R&B și latino”.[13]

Entertainment Weekly afirmă că 9 Lives reprezintă un „debut solid” pentru DeLuna, comparându-i vocea cu cele ale „divelor dancehall de la sfârșitul anilor 80”.[25] Revista Billboard scrie că interpreta are „reminescențe din vocea puternică a marii Selena”.[10] Rolling Stone consideră că primul ei single este interpretat în maniera Rihannei,[64] iar About.com obesrvă că pe refrenul acestei piese, DeLuna are „ceva din culoarea vocală a Shakirei”.[20]
Abilități vocale

DeLuna este capabilă să atingă note foarte înalte datorită celor patru ani în care a studiat opera. Este o soprană, registrul său cuprinzând 5 octave.[19] Abilitățile sale de interpretare sunt comparate cu cele ale altor cântărețe, cum ar fi Mariah Carey.[19] Videoclipul piesei „Whine Up” debutează cu artistă cântând o porțiune dintr-o arie de operă.[65] Note acute sunt atinse și în partea de început a piesei „Am I Dreaming”.[66] Revista americană Entertainment Weekly scrie că „DeLuna umple golul dintre Rihanna și Shakira”,[25] iar Billboard Magazine afirmă că interpreta „poate iniția o mișcare muzicală prin forțele proprii”.[67]
Discografie
Articol principal: Discografia lui Kat DeLuna.
Albume

    2007: 9 Lives
    2009: Inside Out
    2016: Viva Out Loud

Discuri single

    2007: „Whine Up” cu Elephant Man
    2008: „Run The Show” cu Busta Rhymes și Don Omar (single promoțional)
    2008: „In the End”
    2009: „Unstoppable” cu Lil Wayne
    2009: „Dance Bailalo”
    2010: „Push Push” cu Akon
    2010: „Party O'Clock”
    2011: „Dancing Tonight”cu Fo Onassis
    2011: „Drop It Low”
    2011-2015: "Shake It" (Dam'Edge feat. Fatman Scoop & Kat DeLuna)
    2012: ”Dame” (Shaggy feat. Kat DeLuna)
    2012: „Wanna See U Dance” (La La La)
    2012: „Wild Girl”cu DJ Yass Carter
    2013: ”Always On My Mind” cu Costi Ioniță
    2015: "Bum Bum" cu Trey Songz
    2016: „Nobody” (Faydee feat. Kat DeLuna & Leftside)

Alte aspecte

    DeLuna a fost aleasă ambasadoarea internațională a „Comisiei Latine Anti SIDA” pentru anul 2008.[68] Pe 13 mai ea a preluat acest titlu în cadrul unor festivități organizate cu ocazia evenimentului de caritate, Cielo Latino, în care se strâng fonduri pentru a se combate această boală în comunitatea latină.[68] Ca o latină ce sunt, am obligația de a lupta contra SIDA în cadrul comunității noastre, a afirmat cântăreața.[68]
    DeLuna a susținut în 2008 o serie de concerte în România: pe 12 august în București la Turabo Society Club,[69] pe 14 august la Discoteca Tineretului din Costinești,[70] iar pe 16 august a susținut un spectacol în clubul Bamboo din stațiunea Mamaia.[71] Într-un interviu acordat postului muzical de televizune MTV, artista a declarat că speră să se îndrăgostească aici[72] și că se simte onorată când este comparată cu Jennifer Lopez, numind-o pe aceasta „un imperiu”.[73]

Premii
Anul 	Ceremonia 	Categoria 	Rezultatul
2007 	International Dance Music Awards 	Cel mai bun cântec latino/raggaeton 	Nominalizare[74]
2008 	Billboard Latin Music Awards 	Cântecul latino-dance de club al anului 	Câștigat[33]
MTV Tr3s Viewer Choice Awards 	Cel mai bun cântăreț nou 	Câștigat[75]
The Music Factory Awards 	Cel mai bun cântăreț nou 	Câștigat[41]
Cel mai bun cântăreț urban 	Câștigat[41]
Cassandra Awards 	Cel mai bun cântăreț internațional nou 	Câștigat[76]
2009 	ALMA Awards 	Cea mai bună ascensiune a unui star feminin 	Nominalizare[77]
Note

    ^ a b „Kat DeLuna”, Gemeinsame Normdatei, accesat în 27 aprilie 2014
    ^ a b „Kat DeLuna”, Gemeinsame Normdatei, accesat în 12 decembrie 2014
    ^ a b en Celebrity Ethnicity, Nationality and Race | Kat DeLuna. ethnicelebs.com. Accesat la data de 12 septembrie 2008
    ^ en Kat DeLuna at Famous Why. people.famouswhy.com. Accesat la data de 12 octombrie 2008.
    ^ a b en Andy Kellman, Kat DeLuna - Biography. Allmusic. Accesat la data de 3 noiembrie 2008.
    ^ a b c d e f en Mariel Conception, Kat DeLuna Signs With Universal Motown . Billboard. Accesat la data de 10 ianuarie 2008.
    ^ a b en Kat DeLuna and Marc Ronson. YouTube. Accesat la data de 12 noiembrie 2008.
    ^ a b c en Sneak Peek: Kat DeLuna Rides with Lil Wayne Arhivat în 10 septembrie 2015, la Wayback Machine.. People. Accesat la data de 24 februarie 2009.
    ^ a b c en „Kat DeLuna Splits With Epic”. Billboard Magazine. Accesat în 24 octombrie 2008. Verificați datele pentru: |access-date= (ajutor)
    ^ a b c d en Billboard CD reviews: UGK, Zap Mama. Reuters. Accesat la data de 16 noiembrie 2008.
    ^ en Whine Up - Kat DeLuna. Amazon. Accesat la data de 16 noiembrie 2008.
    ^ a b "PREMIERE: Watch Kat DeLuna’s ‘Wanna See U Dance’ [VIDEO"
    ^ a b c d e f g h i en Andy Kellman, Kat DeLuna - 9 Lives Review. Allmusic. Accesat la data de 14 noiembrie 2008.
    ^ en Kat De Luna: Pop's New Ingénue. CBS. Accesat la data de 12 noiembrie 2008.
    ^ Kat DeLuna[nefuncțională]. Pro TV Magazin. Accesat la data de 7 noiembrie 2008.
    ^ a b en Kat DeLuna: Ready to Run the Show. OK! Magazine. Accesat la data de 14 noiembrie 2008.
    ^ en Opera-trained Kat DeLuna claims her pop music crown Arhivat în 30 ianuarie 2009, la Wayback Machine.. Daily News. Accesat la data de 14 noiembrie 2008.
    ^ en Dominican youngster Kat DeLuna poised for stardom. Reuters. Accesat la data de 3 noiembrie 2008.
    ^ a b c d en Kat DeLuna - Biography. MTV. Accesat la data de 18 octombrie 2008.
    ^ a b c d e en Bill Lamb, Kat DeLuna. About.com. Accesat la data de 13 noiembrie 2008.
    ^ a b en Susan Visakowitz, Dominican youngster Kat DeLuna poised for stardom. Reuters. Accesat la data de 24 noiembrie 2008.
    ^ a b en „Discography - Kat DeLuna”. Billboard. Accesat în 2 martie 2008.
    ^ a b en „Kat DeLuna Sinks Her Claws Into Akon For 9 Lives Re-Release, Which Features More Of 'Hip-Hop Kat'”. MTV. Accesat în 28 februarie 2008.
    ^ a b c en „After Five-Year Absence, UGK Scores First No. 1 Album”. Billboard. Arhivat din original în 2007-09-22. Accesat în 15 august 2007. Verificați datele pentru: |access-date= (ajutor)
    ^ a b c en „9 Lives- Music Review”. Entertainmet Weekly. Arhivat din original la 30 august 2008. Accesat în 17 august 2007.
    ^ en Kat DeLuna feat Elephant Man-Whine Up. About.com. Accesat la data de 24 ianuarie 2008.
    ^ en Available For Airplay Arhivat în 7 martie 2012, la Wayback Machine.. FMQB. Accesat la data de 14 noimebrie 2008.
    ^ a b en Artist Chart History - Kat DeLuna. Billboard. Accesat la data de 3 decembrie 2008.
    ^ Romanian Top 100 Arhivat în 10 decembrie 2007, la Wayback Machine.. RT100. Accesat la data de 30 iulie 2008.
    ^ en Whine Up-Kat DeLuna. acharts.us. Accesat la data de 14 noiembrie 2008.
    ^ en Medalis, Kara A. „„Whine up" to SummerSlam”. WWE. Accesat în 29 martie 2008.
    ^ a b c en „My Mets Song Rise Up (Mets) By Kat Deluna, Playing At Shea Stadium!”. David Brody at z100.com. Accesat în 29 aprilie 2008.[nefuncțională]
    ^ a b en Billboard Latin Music Awards 2008. Billboard. Accesat la data de 30 iulie 2008.
    ^ a b c d e es „Kat DeLuna con Busta Rhymes: „Run The Show"”. billboardenespanol.com. Arhivat din original la 1 februarie 2009. Accesat în 20 iunie 2008.
    ^ en Chart Data-Kat DeLuna. mariah-charts.com. Accesat la data de 2 noiembrie 2008.
    ^ en Run The Show - Music Charts. acharts.us. Accesat la data de 12 noiembrie 2008.
    ^ en Euro 200 - Current National Charts - Romania - Week 33. Euro 200. Accesat la data de 12 noiembrie 2008.
    ^ en DeLuna back in the stugio Arhivat în 26 iulie 2008, la Wayback Machine.. katdelunaworld.com. Accesat la data de 12 septembrie 2008.
    ^ en In the End video, for Europe behind the scenes. MySpace. Accesat la data de 19 octombrie 2008.
    ^ en Kat DeLuna Top 10 Worst National-Anthem Renditions Arhivat în 16 iunie 2010, la Wayback Machine.. Time. Accesat la 2 august 2009.
    ^ a b c en TMF - The Music Factory - TMF Awards Arhivat în 13 noiembrie 2008, la Wayback Machine.. TMF. Accesat la data de 12 noiembrie 2008.
    ^ a b en MySpace Profile - Kat DeLuna. MySpace. Accesat la data de 1 noiembrie 2008.
    ^ en Darin feat Kat DeLuna-Breathing Your Love. Swisscharts.com. Accesat la data de 19 octombrie 2008.
    ^ a b en FMQB - Available For Airplay Arhivat în 17 februarie 2016, la Wayback Machine.. FMQB. Accesat la data de 10 ianuarie 2008.
    ^ en Canadian Hot 100. Billboard (Nielsen Business Media, Inc.). Accesat la 7 martie 2009.
    ^ a b Dance Bailalo, un nou single Kat DeLuna Arhivat în 28 iulie 2014, la Wayback Machine.. Europa FM. Accesat la 23 aprilie 2009.
    ^ „My Prom Style website”. Hearst Communications Inc. Accesat în 30 mai 2009.
    ^ "Ultimate Prom Concert & Backstage". Seventeen. June 2009.
    ^ "Live from the Carpet at the Ultimate Prom" (video and transcript). Seventeen. June 2009.
    ^ "Available for Airplay Archive 2010" Arhivat în 7 martie 2012, la Wayback Machine.. FMQB.com.
    ^ Benigno, Anthony (11 iunie 2010). „Kat DeLuna's 'Push, Push' pushes her into the big time and New York's Puerto Rican Day parade”. Daily News. New York. Arhivat din original la 14 iunie 2010. Accesat în 28 iulie 2014.
    ^ „Song You Need To Know: Kat DeLuna, 'Push Push' » MTV Buzzworthy Blog”. Buzzworthy.mtv.com. Accesat în 18 septembrie 2011.
    ^ „twitter.com/redOne_Official and all my fans around the world picked "Party O'clock" as the next single! Here we come!! http://fb.me/sqnyMh7K”. Twitter. 2 octombrie 2010. Accesat în 18 august 2011. Legătură externa în |title= (ajutor)
    ^ „Party O' Clock – Single by Kat DeLuna – Download Party O' Clock – Single on iTunes”. Itunes.apple.com. 19 octombrie 2010. Accesat în 18 septembrie 2011.
    ^ DeLuna, Kat (22 octombrie 2010). "Mes amis Belges, le nouveau single, "Party O' Clock" est disponible sur votre iTunes. ACHETEZ!!... http://fb.me/KxrsZuDb". Twitter.com.
    ^ „On Set of Kat DeLuna's 'Dancing Tonight' Video”. Rap-Up.com. 24 decembrie 2010. Accesat în 18 septembrie 2011.
    ^ About The AuthorPro Motion (7 martie 2011). „Kat Deluna's 'Dancing Tonight' #1 Breakout on the Billboard Dance Chart”. Blog.promotion-us.com. Arhivat din original la 17 septembrie 2011. Accesat în 18 septembrie 2011.
    ^ "CHR - Available for Airplay - 2011" Arhivat în 7 martie 2012, la Wayback Machine.. FMQB.com.
    ^ DiGiacomo, Frank; Griffith, Carson; Fischer, Molly (20 ianuarie 2011). „J.Lo's New Song Sounds Suspiciously Like One From Hispanic Hottie Kat DeLuna”. New York Daily News.com. Arhivat din original la 22 ianuarie 2011. Accesat în 20 ianuarie 2011.
    ^ DiGiacomo, Frank; Griffith, Carson; Fischer, Molly (27 ianuarie 2011). „Jennifer Lopez's 'On the Floor' music video bears uncanny resemblance to Kat DeLuna's work”. New York Daily News.com. Accesat în 27 ianuarie 2011.
    ^ DiGiacomo, Frank; Griffith, Carson; Fischer, Molly (7 februarie 2011). „Jennifer Lopez denies hearing about controversy surrounding Kat DeLuna sound-alike song”. New York Daily News.com. Accesat în 7 februarie 2011.
    ^ Wass, Mike (18 mai 2016). „Kat DeLuna Announces 'Loading' Compilation Album”. Idolator. (SpinMedia). Accesat în 30 iulie 2016.
    ^ „Kat DeLuna - Loading”. All Music. (Rhythm One Group). Accesat în 30 iulie 2016.
    ^ en Single Minded: New Tracks From Jonas Brothers, UGK, Kat DeLuna, Plies and the Receiving End of Sirens Arhivat în 6 aprilie 2008, la Wayback Machine.. Rolling Stone. Accesat la data de 7 iulie 2007.
    ^ en Kat DeLuna featuring Elephant Man - Whine Up. YouTube. Accesat la data de 12 noiembrie 2008.
    ^ en „Am I Dreaming”. Pandora Internet Radio. Accesat la data de 3 septembrie 2007.
    ^ en 9 Lives Review. Billboard Magazine. Accesat la data de 12 decembrie 2007.
    ^ a b c es Comisión Latina sobre el SIDA selecciona a cantante Kat DeLuna como su Embajadora Internacional. Hispanic PR Wire. Accesat la data de 1 iulie 2008
    ^ Comunicate presă - Evenimente - DeLuna în concert la București Arhivat în 20 noiembrie 2008, la Wayback Machine.. comunicatemedia.ro. Accesat la data de 12 septembrie 2008.
    ^ en Deluna's official events. katdeluna.com. Accesat la data de 12 septembrie 2008.
    ^ Comunicate presă - Evenimente - Kat DeLuna vine în Club Bamboo Mamaia Arhivat în 6 martie 2016, la Wayback Machine.. comunicatemedia.ro. Accesat la data de 12 septembrie 2008.
    ^ Kat DeLuna iși caută jumătatea în România. MTV. Accesat la data de 11 noiembrie 2008.
    ^ „Kat DeLuna se vede următoarea Jennifer Lopez”. MTV. Accesat în 20 august 2008.
    ^ en „23rd ANNUAL INTERNATIONAL DANCE MUSIC AWARDS NOMINEES & WINNERS”. Winter Music Conference. Accesat în 30 septembrie 2008.
    ^ es Kat De Luna, Aventura and Wisin y Yandel Win MTV Tr3s Viewer Choice Awards. Hispanic PR Wire. Accesat la data de 24 septembrie 2008.
    ^ en Kat accepting her Cassandra Award. YouTube. Accesat la 2 august 2009.
    ^ en And the Nominees for the 2009 ALMA Awards Are... Arhivat în 15 august 2011, la Wayback Machine.. MSN. Accesat la 14 septembrie 2009.

Legături externe
Commons
Wikimedia Commons conține materiale multimedia legate de Kat DeLuna

    Site web oficial
    Kat DeLuna's channel pe YouTube
    Kat DeLuna pe MySpace
    Kat DeLuna pe Twitter

    Kat DeLuna la Internet Movie Database
    MTV Tr3s Kat DeLuna Artist Page

Control de autoritate

    BNF: cb15590405d (data) GND: 135715547 ISNI: 0000 0000 7849 7230 LCCN: no2007106519 MusicBrainz: ddd4c4bc-a4ae-4946-b59c-a86aea7fa4f0 NKC: xx0085751 VIAF: 56931735 WorldCat Identities (via VIAF): 56931735

Categorii:

    Twitter username same as WikidataArticole buneAmericani în viațăNașteri în 1987Cântărețe de muzică popCântărețe de muzică R&BCântărețe de muzică danceCântărețe de muzică hip hopCompozitori americaniDansatori americaniMuzicieni americaniOameni din New York CityCântărețe americane din secolul al XXI-lea